---
title: "Transactional Behaviour Segmentation(2): migliorare il Customer Lifetime
  Value"
date: 2021-03-24T08:55:44.418Z
tags:
  - EmailMarketing
  - Retention
  - CustomerJourney
  - CLV
  - JobsToBeDone
categories: Strategy
description: Cura del cliente invece che sola gestione del prodotto in vendita,
  in un ambiente caratterizzato da touchpoint multipli e conversazione ad ogni
  step di comunicazione
---
![](/images/uploads/1_6uxb2d6wvg8_l3zwl0bw6a.jpeg)

Dopo aver organizzato una segmentazione RFM e la relativa analisi dei dati dei propri utenti/clienti per migliorare la centralità sul consumatore finale, un ragionamento da fare prima di partire riguarda la mentalità che l’azienda deve adottare in base ai prodotti trattati e al rapporto che intende avere o ha con gli utenti finali, compreso il modo con cui si fa conoscere dal pubblico.



Questo è uno step che va oltre la tecnicità e il monitoraggio dei dati, ma è necessario in quanto riguarda il messaggio pubblicitario e le sue modalità di distribuzione. È l’aspetto più importante da cui partire nella definizione di un piano di comunicazione che abbia respiro nel medio-lungo periodo e che possa essere la base per l’evoluzione del proprio modo di operare.



A conti fatti esistono 2 diversi tipi di business: quello centralizzato sul prodotto(product-centric), e quello che ha il focus sul cliente finale(customer-centric), che permette un'idea di go to market più flessibile e modellabile in base a ciò che gli utenti vogliono realmente.



È product-centric un’attività per cui il mercato genera una domanda concreta, forte ed espressa, dove l’azienda ha il solo scopo di massimizzare la vendita di prodotti in trend e attivamente ricercati. La comunicazione è basata sulle caratteristiche principali del prodotto ed eventualmente nuove quando disponibili, prezzo e promo di periodo. Approccio questo che è stato il più perseguito e con ottimi risultati nell’epoca del boom economico degli anni 80-90 appena passato. Certo la soddisfazione del cliente è sempre un indice rilevante, ma che può avere un peso relativo nel guidare le scelte strategiche. 



## Come lavora un’azienda product-centric?

**Il processo di acquisizione di nuovi clienti è continuo** ed è la funzione principale su cui l’azienda si spende. Le metriche che indirizzano le scelte strategiche si muovono intorno alla misurazione del traffico, dei cpc e degli incassi. Approccio piuttosto standard che risulta essere molto vulnerabile alla concorrenza e al cambiamento del mercato.

Chi lo adotta di solito potrebbe andare incontro nel tempo ad una più o meno forte incertezza sull’andamento futuro, e a possibili stagnazioni in caso di un'offerta poco ampia e generalizzata.



Per chi invece si sforza di mettere in atto un approccio basato sul cliente, parliamo di una visione di tipo customer-centric, i cui pilastri presi in considerazione sono differenti: si lavora per dare valore e ripetere interazione e acquisti, per massimizzare il Customer Lifetime Value – metrica fondamentale – e l'utilizzo dei canali pubblicitari è diverso.

Il motore della domanda è dato dal comportamento del cliente e dalla sua abitudine di spesa. Di norma in questo caso non parliamo di mass market, a meno che non prendiamo ad esempio realtà come Zalando, ma di aziende che coltivano nicchie specifiche servendole con un'offerta ad ampio spettro. 



## Come si arriva a conoscere il comportamento dei propri utenti in un ambiente customer-centric? 

L’analisi dei dati è centrale: dati di database, di navigazione del sito, visualizzazione di categorie merceologiche, acquisti e interazione pre e post vendita. Il contesto potrebbe essere all’apparenza più complesso da gestire, ma sono molti i software e le automazioni che si possono utilizzare anche a costi molto sostenibili.

Subentrano definizione e monitoraggio di metriche quali la Customer Experience legata ad esperienza di navigazione e d’acqusito, Retention, touchpoint progressivi, e calcolo del Customer Lifetime Value, a loro volta misurati attraverso tecniche di segmentazione dove la tecnologia è particolarmente d’aiuto.



### **Il fine è quello di aumentare la vita utile del cliente per l’azienda, la Retention, che implica scelte strategiche e lavorazioni di lungo periodo.**

Si può parlare di Retention in diversi modi e praticamente a tutti i livelli della Customer Journey, anche se il momento più interessante e quello a più alto potenziale è quello successivo al primo acqusito. 

Secono una stima di Klaviyo (software di email marketing, CRM e automation) **le possibilità che un cliente acquisti una seconda volta senza promozioni sono del 16-24%**. Dopo aver compiuto il secondo invece le chances salgono per un eventuale terzo acquisto. 

Capire le dinamiche che intercorrono tra utente, prodotto e servizio sono particolarmente impegnative in questi momenti, e il ricorso a questionari posti nei giusti momenti sono fondamentali: si devono capire esigenze ed esperienze per alzare soddisfazione e ripetizione.



Un’analisi di questo tipo porta ad entrare in un circolo in cui l’evoluzione è continua e riguarda la percezione di tutti gli aspetti legati ad esperienza e prodotto forniti in modo da avere continui spunti di miglioramento ed evolvere il prodotto intorno all’utente.



L’azienda mette il cliente al centro rendendolo l’elemento imprescindibile – e il calcolo del Net Promoter Score, proprio con l’utilizzo di questionari, serve a capire questo.



Nonostante l’utilizzo dei questionari non sia sempre considerato utile, è importantissimo valutare l’esperienza vissuta dal cliente, per capire:

\- cosa lo ha spinto all’acquisto

\- cosa ha innescato il desiderio all’acquisto

\- per cosa il prodotto venduto è utile e perchè sia stato scelto rispetto ad eventuali competitor

\- quali barriere o difficoltà sono state incontrate durante il processo

\- se il prodotto ha dei difetti

\- se il servizio ha avuto problemi



Questa modalità di ricercare queste informazioni segue un framework preciso è conosciuto come **Jobs To Be Done ed è preparatorio al calcolo del Net Promoter Score**. È un processo attraverso il quale ogni utente che diventa cliente, trovandosi in una situazione in cui il prodotto possa migliorare la sua situazione, non riesce a causa di impedimenti o fraintendimenti di vario genere.



L’ecommerce è pur un acquisto a distanza, con un nesso non istantaneo tra acquisto del bene e ricezione/utilizzo. Una richiesta di feedback o di valutazione dell’esperienza (veramente necessarie) devono tenere conto delle tempistiche per essere poste nel giusto momento. Tempistiche di ricezione ma anche di esperienza e utilizzabilità del prodotto, sviluppando un metodo che valorizzi un approccio in cui “si prometta il necessario e si consegni l’eccezionale” (**Under-promise & Over-deliver**)



## Ottimizzare la Customer Journey

Dare valore ad ogni touchpoint.

![](/images/uploads/screen-shot-2021-02-24-at-11.23.07.png)

Determinare una journey che non spinga l’utente sin dal primo momento ad effettuare l’acquisto, per poi, effettuato o meno, farlo entrare in un circuito di retargeting poco pertinente e con il solo focus su prodotto e scontistiche per sollecitare mero acquisto o ripetizione. 

Il rischio è quello di diventare petulanti senza aver riscontrato nessun effettivo interesse ed effettuare un push eccessivo non rispettando le tempistiche. In questo modo oltre l’80% di chi ha acquistato in passato molto probabilmente non ripeterà l’acquisto.



## Come è strutturata una buona Costumer Journey?

Dopo aver generato domanda e il primo ordine, misurare l’utilizzo del prodotto e la soddisfazione del cliente, comprese le obiezioni che potrebbero sorgere. È come se si cambiasse il metro di comunicazione fin li utilizzato per adottarne un altro, più discorsivo e centrato nel ricevere informazioni. 

Un touchpoint post-sale organizzato in questo modo è l’ultimo step di una funzione che segue il modello di segmentazione Recency-Frequency-Monetary. Assegna il contatto ad un preciso segmento per continuarlo a lavorare con messaggi personalizzati. Strutturando touchpount così, le possibilità di riacquisto possono aumentare fino al 50%.



![](/images/uploads/screen-shot-2021-02-24-at-11.25.03.png)

Un incremento dell’1% del Retention Rate sui segmenti alto spendenti può portare fino ad un +20% del fatturato.



Se poi si vuole portare questo approccio oltre, non potrebbe essere sufficiente lavorare sulla Rentention ma piuttosto sull’Advocacy per rendere il moltiplicatore ancora più ponderato, ma questa è una fase successiva.